<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><meta http-equiv="Content-Type" content="text/html; charset=iso-8859-1">
<!-- default platform documentation stylesheets -->
<style>@import url("book.css");</style>
<!-- default schema documentation stylesheets -->
<style>@import url("schema.css");</style>
</HEAD>
<BODY>
<H1>Primo Avvio</H1>
<p>
All'avvio il programma si presenta con le finestre del Tabellone Prezzi e delle
Notizie completamente vuote. La prima operazione da compiere è impostare i 
fornitori di dati. Per accedere alle impostazioni selezionare la voce <b>Preferences</b> dal menu 
<b>Window</b>, quindi selezionate <b>Eclipse Trader</b>.</p>

<p align="left">
<img src="images/preferences_main.gif"></p>

<p>
Gli elenchi a discesa mostrano per ciascuna categoria i nomi dei fornitori per i 
quali è stato installato un plugin adatto a fornire i dati. Alcuni fornitori
(solitamente quelli che forniscono dati ritardati) non richiedono alcuna 
registrazione, alcuni sono gratuiti una volta effettuata la registrazione, altri
sono a pagamento. Per i siti a pagamento o che richiedono una registrazione 
occorre prima recarsi sul sito del fornitore, registrarsi e, una volta ottenuti i
propri codici di accesso, selezionare il fornitore in Eclipse Trader. Quando si 
avvierà la ricezione dei dati si aprirà una dialog in cui dovrete inserire i 
codici di accesso.</p>

<p><b>Nota:</b> Eclipse Trader non memorizza i codici di accesso, tuttavia essendo
la gestione delegata al plugin del fornitore è possibile che alcuni plugin offrano
la possibilità di salvare i codici per non doverli inserire successivamente.
Riferirsi alla documentazione del plugin per informazioni riguardanti la sicurezza
delle informazioni salvate.</p>

<p>
Dopo aver configurato i fornitori di dati occorre inserire nel Tabellone Prezzi i
titoli che si intende osservare. Cliccando con il tasto destro del mouse sul 
Tabellone si aprirà un menù dal quale, selezionando la voce <b>Aggiungi</b>, sarà
possibile inserire i titoli.</p>

<p align="left">
<img src="images/stockwatch_dialog.gif"></p>

<p><b>Codice</b><br>
Codice ISIN del titolo. Per i mercati esteri è il codice che normalmente viene
utilizzato per reperire i dati dai fornitori di quotazioni. Spesso è identico al
campo Ticker.</p>

<p><b>Ticker</b><br>
Codice alfanumerico del titolo. Per i mercati esteri è il codice che normalmente 
viene utilizzato per identificare il titolo. Spesso è identico al campo Codice.</p>

<p>
<b>Nota:</b> alcuni fornitori di dati del mercato italiano utilizzano il 
codice ISIN per reperire i dati, mentre altri utilizzano il codice alfanumerico
(Ticker), quindi è consigliabile riempire entrambi i campi con i dati corretti,
i plugin di Eclipse Trader utilizzeranno automaticamente il codice più adatto al 
fornitore.</p>

<p><b>Descrizione</b><br>
Nome dell'azienda o breve descrizione del titolo. Dalla lista a discesa è possibile
selezionare uno dei titoli presenti nell'elenco di Eclipse Trader. La selezione
sovrascriverà automaticamente i dati presenti nei campi Codice, Ticker e Lotto
Minimo.</p>

<p><b>Lotto Minimo</b><br>
Numero di pezzi minimo che si intende trattare. Questo valore verrà utilizzato dai
plugin di trading per impostare le quantità nelle operazioni di acquisto e
vendita.</p>

<p><b>Quantità Posseduta</b><br>
<b>Prezzo Pagato</b><br>
Quantità di azioni presenti nel proprio portafoglio e prezzo medio di acquisto.
Se utilizzati, il Tabellone Prezzi permette di calcolare automaticamente i 
guadagni e le perdite relativi alle azioni possedute (vedi colonne Q.tà Posseduta, 
Pagato, Valore Posseduto e Ricavo).</p>

<p>
A questo punto la configurazione iniziale è completa ed è possibile avviare la
ricezione dei dati cliccando sul pulsante verde nella barra degli strumenti.</p>

<p align="left">
<img src="images/main_toolbar.gif"></p>

<p>
Se il fornitore dei dati selezionato richiede dei codici di accesso verrà mostrata
una finestra in cui sarà possibile inserirli. Il pulsante rosso interromperà la 
ricezione dei dati.</p>

<br>
<p><img src="cpy.gif"></p>
<p></p>

</p>
</BODY>
</HTML>
