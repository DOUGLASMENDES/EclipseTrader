<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD><meta http-equiv="Content-Type" content="text/html; charset=iso-8859-1">
<!-- default platform documentation stylesheets -->
<style>@import url("../guide/book.css");</style>
<!-- default schema documentation stylesheets -->
<style>@import url("../guide/schema.css");</style>
</HEAD>
<BODY>
<H1>Esame della configurazione corrente</H1>

<p>La finestra di dialogo Informazioni sulla piattaforma Eclipse
(<b>Guida &gt; Informazioni sulla piattaforma Eclipse</b>) visualizza
la maggior parte delle informazioni più importanti sulle funzioni e i
plugin configurati nel prodotto. Per reperire ulteriori informazioni
sulla configurazione corrente:
</p>

<ol>
  <li>Aprire il gestore configurazioni di aggiornamento selezionando <b>Guida &gt; Aggiornamenti software &gt;
  Gestione configurazione</b>. Viene visualizzata la finestra di dialogo Configurazione del prodotto.</li>
  <li>Nella finestra di dialogo Configurazione del prodotto espandere il nodo principale (configurazione&nbsp;
  corrente).
    Il primo livello di elementi è rappresentato da posizioni presenti nel computer locale in cui sono memorizzati
i file relativi alle funzioni e ai plugin. In un prodotto tipico, tutte le funzioni vengono installate in
un'unica struttura ad albero secondaria della directory. Tuttavia, una funzione installata come estensione di
un altro prodotto viene, di solito, collocata in una struttura ad albero secondaria separata.</li>
  <li>Espandere il percorso per visualizzare le versioni della funzione installate.</li>
  <li>La nidificazione delle funzioni indica quali funzioni secondarie sono incluse in
una determinata funzione principale. Le funzioni nidificate costituiscono una unità.</li>
  <li>Selezionare una versione di funzione e fare clic su <b>Mostra proprietà</b> per aprire la
  finestra di dialogo Proprietà, che contiene informazioni più dettagliate sulla funzione selezionata.</li>
  <li>Fare clic sul filtro <b>Mostra funzioni disabilitate</b> sulla barra degli strumenti della finestra di
    dialogo Configurazione del prodotto. Ora vengono visualizzate tutte le versioni di funzione
disabilitate (può accadere che non ve ne sia alcuna). Le versioni di funzione
disabilitate sono quelle installate sul computer locale ma escluse dalla configurazione corrente.
    Al massimo, una sola versione di una determinata funzione può essere presente in
una configurazione; di solito quelle con i numeri di versione più bassi si trovano in stato di disabilitazione.</li>
  <li>Nella finestra di dialogo Proprietà di una funzione, fare clic su <b>Stato</b> per individuare se
    la funzione selezionata è configurata esattamente come quando è stata inserita nel pacchetto. Lo stato indicherà quando i
plugin di una funzione sono presenti su diverse versioni o disabilitati a causa della mancanza
dei plugin richiesti che devono essere forniti da un'altra funzione.</li>
</ol>

<p>
In questa finestra di dialogo è possibile ripristinare una precedente configurazione di installazione, visualizzare
la cronologia di installazione e anche aggiungere un'altra estensione di prodotto eclipse. Un'estensione di prodotto è
una cartella locale che presenta un layout di file simile all'installazione eclipse ma con indicatore .eclipseextension (invece di .eclipseproduct).
Se si aggiunge un'estensione di prodotto, accertarsi che non vi siano funzioni duplicate nell'estensione
da aggiungere.
</p>
<p>
Quando viene utilizzata l'installazione guidata per installare le funzioni in un percorso selezionato dall'utente, quel percorso
diverrà automaticamente un'estensione di prodotto eclipse.
</p>

<br>
<p><img src="cpy_ibm.gif"></p>
<p></p>

</p>
</BODY>
</HTML>
